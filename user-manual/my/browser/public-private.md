# အများသုံး သို့မဟုတ် သီးသန့် ရှာဖွေမှုကို အသုံးပြုခြင်း

[ပြီးခဲ့သောအပိုင်းတွင်](../concepts/public-private.md) ဖော်ပြခဲ့သည့်အတိုင်းပင် သင်ရှာဖွေသော အကြောင်းအရာကို အများနှင့် မျှဝေလိုခြင်း (အများသုံး ရှာဖွေမှု) သို့မဟုတ် မမျှဝေလိုခြင်း (သီးသန့် ရှာဖွေမှု) အပေါ် မူတည်၍ CENO တွင် ကွဲပြားသော လုပ်ဆောင်ချက်စနစ် နှစ်ခု ရှိသည်။

ဤဆက်တင်သည် ဘရောက်ဇာထဲတွင် သင်ဖွင့်သော *တက်ဘ်တစ်ခုစီနှင့်* သက်ဆိုင်သည်။ ဆိုလိုသည်မှာ သင့်တွင် အများသုံး ရှာဖွေမှုတက်ဘ်များနှင့် သီးသန့်ရှာဖွေမှု တက်ဘ်များ ရှိနိုင်သည်။ CENO ကို စတင်ချိန် သို့မဟုတ် (အက်ပ်၏ အဓိက မီနူးရှိ *တက်ဘ်အသစ်* ကို အသုံးပြု၍) တက်ဘ်အသစ်တစ်ခု ဖွင့်ချိန်တိုင်းတွင် ၎င်း၏ ပုံသေမှာ အများသုံး ရှာဖွေမှုကို အသုံးပြုရန် ဖြစ်သည်။ သီးသန့်ရှာဖွေမှု စနစ်ရှိ တက်ဘ်အသစ်ကို ဖွင့်ရန် အဓိက မီနူးရှိ အဓိက မီနူးရှိ *သီးသန့် တက်ဘ်အသစ်* ကိုသာ ရွေးချယ်လိုက်ပါ။

အများသုံး တက်ဘ်များတွင် အရောင်ပိုဖျော့သော (သို့မဟုတ် အဖြူရောင်) တူးလ်ဘား ရှိသောကြောင့် သင်သည် အများသုံး တက်ဘ်များကို သီးသန့်တက်ဘ်များမှ ခွဲခြားနိုင်သည်-

![ပုံ- အများသုံး ရှာဖွေမှု တက်ဘ်](images/public-tab.png)

ဆန့်ကျင်ဘက်အနေဖြင့် သီးသန့် တက်ဘ်များတွင် အရောင်ပိုရင့်သော တူးလ်ဘား ရှိသည်-

![ပုံ- သီးသန့် ရှာဖွေမှု တက်ဘ်](images/private-tab.png)

သင်သည် တက်ဘ်တစ်ခုတွင် စာမျက်နှာတစ်ခုကို တင်ပြီးသည်နှင့် လိပ်စာဘားရှိ အရောင်ခြယ်ထားသော CENO အိုင်ကွန်က ၎င်းတွင် ပါဝင်သော ကွဲပြားသည့် အကြောင်းအရာများကို ၎င်းက မည်သို့ အမှန်တကယ် ပြန်ထုတ်ခဲ့ပုံကို သင်သိရှိနိုင်ရန် ကူညီပါမည်။ ကျွန်ုပ်တို့သည် ဤအိုင်ကွန်အကြောင်း နောက်ပိုင်းတွင် ဖော်ပြပါမည်။
